 <!DOCTYPE html>
 <html lang="pl">
 <head>
 <title> O rasie </title>
 </head>
 <body>
 <h1>Opis rasy</h1> <p>Beagle wyróżniają się pięknym wyglądem oraz ciekawym usposobieniem. Skąd psy myśliwskie wzięły się na naszych kanapach? Dowiedzmy się więcej o tej cudownej rasie. </p>
 <img  src="img/beagle1.jpg"  alt="Zdjęcie Beagle" style="width:70%;display:block; margin-left: auto; margin-right: auto;"/>
 <h2>Charakter</h2>
<p>Te psy myśliwskie dopiero od niedawna są hodowane jako psy domowe i rodzinne, dlatego należy pamiętać, że w wielu przypadkach ich zachowanie będzie podyktowane instynktem. 
Beagle to łobuzy o wesołym usposobieniu. Są przyjazne i łagodne zarówno dla domowników, jak i dla obcych, dlatego nie nadają się na psy stróżujące, ale dzięki brakowi agresji będą świetnymi kompanami dla dzieci. 
Beagle są pełne energii i świetnie nadają się dla osób spędzających czas aktywnie. Beagle, który nie ma możliwości rozładowania energii, będzie niszczył meble lub przekopywał ogródek z nudów. 
Beagle bardzo źle znoszą samotność, pozostawione same na wiele godzin mogą wyć, niszczyć przedmioty lub celowo załatwiać się w domu. 
</p>
<h2> Umiejętności </h2>
<p>Beagle to pies myśliwski o niezwykle czułym węchu. Jest wytrzymały, silny i niezmordowany w pogoni. Może być wykorzystywany w polowaniu na prawie każdą zwierzynę. 
Oprócz polowań Beagle bywają używane m. in. do wykrywania narkotyków i przemycanej żywności na lotniskach. 
Sprawdzają się także w dogoterapii. 
</p>
 <img  src="img/beagle3.jpg"  alt="Zdjęcie Beagle" style="width:70%;display:block; margin-left: auto; margin-right: auto;"/>
<h2> Wychowanie </h2>
<p> Beagle są sprytne i uparte, dlatego już od pierwszych chwil wymagają konsekwencji i stanowczości. 
Należy jednak pamiętać, że te psy są bardzo wrażliwe, więc wymagają pozytywnych bodźców w szkoleniu. Traktowane zbyt ostro mogą stać się nieposłuszne lub zamknąć się w sobie. 
</p>
<h2>Zdrowie</h2>
<p>Większość Beagli to zdrowe i długowieczne psy. Do najczęstszych przypadłości należą problemy z oczami (szczególnie tzw. wiśniowe oko, czyli trzecia powieka). 
Mogą im się także przydarzać choroby uszu, różnego rodzaju alergie, rzadziej padaczka. 
Psy tej rasy mają ogromny apetyt, a przez to skłonności do tycia, jak również do zjadania śmieci na spacerze. 
</p>
<h2>Wygląd</h2>
<p>Beagle należą do psów średniej wielkości, rosną do około 40cm w kłębie. 
Mają krępą, masywną sylwetkę. Ich waga to zwykle między 10 a 18 kg, ale zdarzają się bardziej masywne osobniki. 
Mają silne, stosunkowo krótkie nogi, które jednak pozwalają na bardzo szybki bieg. 
Głowa Beagla jest dość długa, z charakterystycznymi zwisającymi uszami. 
Są to psy krótkowłose o umaszczeniu tricolor (czarny, płowy i biały) lub bicolor (najczęściej biały z płowym, rudym lub cytrynowym). Według wzorca rasy, koniec ogona musi koniecznie być biały.
</p>
 <img  src="img/beagle2.jpg"  alt="Zdjęcie Beagle" style="width:70%;display:block; margin-left: auto; margin-right: auto;"/>
<h2>Dla kogo taki pies</h2>
<p>Beagle nie nadają się dla osób zapracowanych, które większość dnia spędzają poza domem. Również nie są dobre dla osób, które szukają psa posłusznego, łatwego do ułożenia. 
Właściciel Beagla powinien być aktywny, cierpliwy, wyrozumiały, ale konsekwentny. Musi poświęcać psu dużo uwagi. 
Beagle najlepiej będzie się czuł w domu z ogrodem, ale bez problemu przystosuje się do życia w mieszkaniu, o ile będzie miał gdzie rozładować energię. 
Nadaje się zarówno dla osób samotnych, jak i rodzin z dziećmi, chociaż należy pamiętać, że to pies stadny, więc najlepiej będzie się czuł w dużej rodzinie. 
</p>
</body>
</html>